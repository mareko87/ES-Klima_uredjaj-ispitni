# Zadatak: ES za pomoć pri izboru klima uređaja

**Ekspert:** Prodavac klima uređaja

**Korisnik:** Kupac

**ES menja eksperta**

ES bi trebalo da pomogne kupcu pri izboru klima uređaja za stan. Kupac ne zna ništa o klima uređajima i njihovim karakteristikama, jedino zna kako će da ga koristi tj. za šta mu treba.

1. Postoje tri tipa klima uređaja: obični (ugrađuju se na zid), prozorski (ugrađuju se na prozor) i pokretni (na točkićima, tzv. “pingvini”).

2. I jedni i drugi klima uređaji mogu biti snage 9000 BTU, 12000 BTU ili 18000 BTU.
    
3. I jedni i drugi klima uređaji mogu (ali ne moraju) imati “inverter” koji omogućava efikasnije grejanje uz manju potrošnju električne energije, i rad na nižim temperaturama.

4. Klima uređaji snage 9000 BTU su odgovarajuće za stan od 50 kvadrata ili manje, ali pod uslovom da se želi hladiti/grejati samo jedna prostorija.

5. Klima uređaji snage 12000 BTU su odgovarajuće za stan od 50 kvadrata ili manje, ali pod uslovom da se želi hladiti/grejati više prostorija.

6. Klima uređaji snage 12000 BTU su odgovarajuće za stan između 50 i 75 kvadrata, ali pod uslovom da se želi hladiti/grejati samo jedna prostorija.

7. Klima uređaji snage 18000 BTU su odgovarajuće za stan između 50 i 75 kvadrata, ali pod uslovom da se želi hladiti/grejati više prostorija.

8. Klima uređaji snage 18000 BTU su odgovarajuće za stan od 75 kvadrata ili više, bez obzira na to koliko će se prostorija hladiti/grejati.

9. Podrazumeva se da će preporučena klima biti obična (zidna), osim ako se hladi/greje više prostorija odjednom, a nije moguća ugradnja na zid. U tom slučaju se preporučuje pokretni klima uređaj iste snage.

10. Podrazumeva se da će preporučena klima biti obična (zidna), osim ako se hladi/greje jedna prostorija, a nije moguća ugradnja na zid. U tom slučaju se preporučuje prozorski klima uređaj iste snage.

11. Klima mora da ima i inverter ako će se podjednako ili pretežno koristiti za grejanje (kao i za hlađenje). Klima ne treba da ima inverter ako će se retko koristiti za grejanje.

12. Klima mora da ima i inverter ako će se koristiti zimi za grejanje pri spoljnim temperaturama manjim od -5  stepeni celzijusa.

Postaviti da korisnik želi da koristi klima uređaj za stan veličine **62 kvadrata** i da želi da greje/hladi **više prostorija**, da želi da je koristi zimi pri **spoljnim temperaturama manjim od -5 stepeni** i da **nije moguća ugradnja na zid**. Pokrenuti ES i ispisati rešenje na ekranu tj. sve karakteristike preporučenog klima uređaja.